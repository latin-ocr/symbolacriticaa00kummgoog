...10-

Etiam de consensu, qui inter Diomedem et Donatum reperitur, Keilius Gr. lat. IV,
p. XL sq.‚ ubi correxit falsam quam l. l. I, p. LVI protulerat sententiam, recte disputavit utrum·
que ab eodem antiquiore auctore tamquam communi fonte doctrinam suam derivasse.

Neque Sacerdotis artem a Diomede exscriptam esse certo firmari potest argumente.
nam ex nobili illo loce, Diomed. p. 318, 7, ubi ad casum septimum illustrandum cum alia exempla
proferuntur tum hoc legitur: ‘studente sacerdote differentia inventa est . . . . σπουδάζοντος
ἱερέως ἣ διαφορὰ nopai-972³, etiamsi cum Lachmanno (in Lucret. p. 18) de Sacerdote grammatico
cogitandum est1⁷), Diomedem tamen ipsum huius grammatici artem exscripsisse nequaquam
sequitur, immo vero illud (ἱερέωξ satis docet Diomedi Sacerdotem prorsus ignotum fuisse; neque
Keilii sententiae, Diomedem et reliquos grammaticOS, cum Sacerdotis nomen in exemplo ponant,
se libros eius usurpasse indicare (Gr. lat. VI, 425), adsentiri possum, cum ne apud Dositheum
quidem, cuius in arte Sacerdotis nomen ter in exemplum vocatur, ullus exstet locuS, quo huius
grammatici auctoritas plane evincatur. quidni Sacerdotis nomen ad posteriores artigraphos po·
tuit pervenire per fontem derivatum? quae sententia nunc quidem Keilio quoque videtur probari,
qui dicit Gr. lat. VII, 369: ‘habuit autem Dositheus eum librum, quem post Sacerdotem
grammaticum esse ex nomine eius ter in exemplo posito cognoscitur, in hanc formam re-

dactum’ e. q. s.
Quod ad exscribendi rationem, qua Diomedes usus est, pertinet18), eum auctorum

verba non mutasse sed integra transcripsisse apparet ex iis locis, quibus ad verbum conspirat

⁶ cum aliis qui iisdem fontibus usi sunt artigraphis, velut:
p. 317, 25-318‚ 22 cf. Dosith. 392, 10—394‚ 7 ¹⁹) et Anonym. Gr. lat. I, 534, 22—535, 8.

17) cf. Dosith. Gr. lat. VII, 392, 10 sqq. et Anonym. Gr. lat. Ι, 534, 22 sqq., quorum uterque
exhibet: ‘studente Sacerdote .. . σπουδάζοντος Σακὲρδωτος’. cf. et Sacerd. Gr. lat. VI, 447, 18:
‘Sacerdote docente'. — sententiam vero quam protulit Wentzelius ‘Symb. crit. Vratisl.' 1858, p. 37,
M. Plotium Sacerdotem revera parentem esse septimi casus, reiciendarn esse apparet ex Quintil.
Ι, 4, 26.

18) in universum enim monendum est grammaticos quarti saeculi in componendis ‘artibus'
plerumque ex compluribus fontibus hausisse, sive ita ut deinceps auctores exscriberent, velut Charisius
(p. 147,’17 sqq. 180, 2⁷ sqq.)‚ sive ut complures commentarios contaminarent, id quod in Diomedem
cadere mox elucebit. etiam ab Anonymo Gr. lat. Ι, 533 sqq. diversos compilatos esse auctores de-
monstratur duplici de gradibus comparationum tractatu (cf. p. 536, 18—537, 14 et 555, 30-557, 2);
nam etiamsi Christio (Philolog. XV111 p. 138 sq.) uterque horum locorum ex eodem libro (Geminiani)
videtur fluxisse, tamen unusquisque qui hos locos accuratius contulerit, doctrinam alterius ab alterius
differre facile intelleget. — apud alios vero artigraphos, velut apud Donatum, plures fontes non ita
discerni possunt, sed omnia uno velut tenore exhibentur.

19) de Dositheo et de ratione, quae inter eum et Diomedem intercedit, cf. Keilii praefat. Gr.
lat. VII, 367 sqq.‚ ubi docet ‘Dositheum neque ex Charisii vel Diomedis libris neque ex Bob. ex-
cerptis ea, quae cum his consentiunt, petivisse, sed ea omnia . . . ex antiquiore fonte hausta esse?

 

 

