-17-

Prosparalepsis est, cum aliquid ad novissimam partem dictionis accedit (441, 11).

Parago ge est, cum ad ultimam simplicis dictionis clausulam aut littera adiungitur aut
syllaba (441, 17). ι

Ectasis est [extensio‚ quae fit] ⁸⁰), cum correpta syllaba contra rationem per licentiam
producitur (442, 1).

Protheseon parallage est, cum alia quam quae debet praepositio ponitur (443, 1).

Duplicem hanc definitionum formam ad duos auctores, quos contaminavit Diomedae, re-
ferendam esse facile concedeS, si praeterea attenderis, quod in aphaereseos explicatione disertis
verbis priori definitioni ‘Aphaeresis est aeque generalis metaplasmuS, qui fit per detractionem,
sed specialiter observatur' altera sic adnectitur: ‘Item de aphaeresi. Aphaeresis est ablatio’
e. q. s. quid enim sibi volunt verba ‘Item de aphaeresi'‚ nisi indicant fontem alterum? nam si
illa omnia ex uno hausta essent fonte, verba ‘sed specialiter observatur’ statim exciperet defi-

nitio ‘specialis’ (cf. infra p. 22 e. t. de prosthesi).
Iam duo hi auctores separati neque contaminati nobis praesto sunt, alter apud Donatum,

apud charisium alter (cf. infra). quamquam enim singulorum metaplasmorum nomina ⁸¹) et
ordo ⁸²) atque nonnulla exempla omnibus communia⁸³) nos ad unum relegant auctorem, a
quo tota haec doctrina principio profecta estu), nemo tamen, qui Charisii Donatique definitiones

30) non exstant apud Charis. cf. infra.

31) quatuordecim metaplasmi species eaedem proferuntur apud charisium et apud Donatum,
neque ulla est diversitas, nisi quod duae species, quae ‘epenthesis’ et ‘paragoge’ apud D. nominantur,
apud Ch. vocantur ‘parenthesis’ et ‘prosparalepsis’. Diomedes vero a Donato eo differt, quod inter
epenthesin et paragogen posuit prosparalepsin.

32) apud Donatum et Charisium idem observatur ordo: primum exhibentur tres metaplasmi,
qui fiunt adiectione litterae vel syllabae, deinde contrarii tres, qui fiunt detractione, tum sequuntur
bini sibi contrarii, ectasis et systole, diaeresis et episynaliphe‚ synaliphe et ecthlipsis, antithesis et
metathesis. quod autem Diomedes certum hunc ordinem semel turbavit (posuit synaliphen ante epi-
synaliphen), sine dubio eius ipsius debetur neglegentiae, sicut et in fine protheseon parallagen addidit.
of. p. 18 et 26.

83) quinque exempla ex Vergilii· Aeneide petita3 cf. s. t. de aphaeresi (Aen. 6, 620), de epi·
synal. (A. 6, 803), de synaliphe (A. 9, 1), de ecthlipsi (A. 1, 3), de metathesi (A. 10, 394).

34) fontem primarium graecum fuisse elucet ex terminis graecis. quibus vero temporibus ille
auctor scripserit definitur, quod apud Dionysium Thracem et, qui huius arte grammatica usus est,
Varronem de grammaticis figuris nihil reperitur, Verrio Flacco autem haec doctrina nota fuit (cf.
supra adnot. 28). et grammaticum illum graecum, qui ‘arti’ doctrinam de figuris adnexuit, Tryphonem
fuisse conicit Kiesslingius. -— sed non solum fons primarius facile cognoscitur, sed etiam summo con-
sensu exemplorum latinorum (Vergil.) indicatur latinus grammaticus, qui doctrinam grammatici illius
graeci in linguam latinam transtulit, cuiusque libro technographi latini usi sunt. quis vero alius ille
grammaticus latinns fuisse potest nisi qui primus ad exemplar ‘artis' Dionysii Thr. artem grammaticam

3

