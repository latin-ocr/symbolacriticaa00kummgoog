meditativa frequentativa inchoativa (359, 10); formam igitur verborum eandem intellegit quam
Dositheus, Anonymus Gr. lat. Ι, Victorinus, quaeque species a Prisciano‚ a Dionysio εἶδος
appellatur. contra Sacerdoti (429, 20) formae verborum sunt duae, personalis et impersonalis.
denique cum hic genera verborum protulerit novem, apud D. sicut apud plerosque exstant
quinque. adde quod S. verbis deponentibus et neutris participia tribuit quatuor, Donatus duo.
vides igitur totum verbi systema prorsus esse diversum.

Quae autem uterque de schematibus, de metaplasmis cet. tradidit, in iis sane is , qui
more Wentzelii omnibus grammaticis reliquis neglectis solum Donatum cum Sacerdote contulerit,
persaepe tantum consensum invenisse sibi videbitur, ut Donatum ex Sacerdote hausisse statuerit.
sed qui doctrinam vel potius singula verba horum grammaticorum etiam cum Diomedis Chari-
siique explicationibus comparaverit, Donatum ne eodem quidem fonte atque Sacerdotem, nedum
huius ipsius arte grammatica usum esse concedere non dubitabit.

Sed ut ad Diomedem redeamuS, secundum huius auctorem, quem Charisius quoque et
haud raro Sacerdos secutus est, Cominianum fuisse mihi constat. Diomedes enim non solum
in explicandis schematibus et metaplasmis sed etiam in tractandis vitiis orationis tropisque
auctorem adhibuit Charisii. cum vero hic disserens de barbarismo et soloecismo priorem duorum
auctorum, quos ibi exscripsit, Cominianum fuisse ipse testetur⁶²) et cum apud Diomedem alterius
Charisii auctoris nullum reperiatur vestigium, Cominiano autem ea, quaein initio de barbarismo
leguntur, certe debeantur ⁶³): vix dubitari potest, quin Cominiano ea quoque vindicanda sint,
quae Charisius et Diomedes de ceteris vitiiS, de metaplasmiS, de schematibus , de tropis a
communi auctore derivaverunt ⁶⁴). accedit quod Diomedem sicut Charisium aliis locis multis
‘artem’ huius grammatici exscripsisse constat Β ⁶).

Qui tertius Diomedis auctor fuerit, statuere mihi non contigit. — De Scauro vero
pauca sunt addenda. cum enim huius definitiones apud Diomedem saepe nullum excipiat exem-

62) p. 265, 2: ‘De barbarismo, ut ait Cominianus'3 266, 15: ‘De soloecismo, ut ait Cominianus'.

63) of. Diomed. 451, 21-33 et Cominiani doctrinam apud Charis. 265, 2—11.

64) eandem sententiam protulit Schottm. l. 1. p. 14. quod vero Sch. ea quoque, quae Charisius
p. 283, 15-287, 16 ‘de schemate dianoeas' docet, Cominiano tribuit, adsentiri non possum, non tam
quod illa apud Diomedem frustra quaerimus quam quod Ch. p, 279, 24 legimus: ‘sed cum ad oratorias
virtutes pertineat schema dianoeas, nos de eo loquemur quod schema lexeos dicitur’ (= Diomed. 443,
12 sq.). cum igitur Cominianus ipse dicat se de schematibus dianoeas non locuturum esse, eum
tamen de hac re egisse non credendum est. .

65) Sacerdotem vero , quem interdum ex Charisii auctore pendere supra diximus ‚ Cominiani
'artem’ inspexisse nulla est causa ‚ cur non credamus. immo vero librum huius grammatici ei notum

fuisse firmatur iis , quae de verbo exposuit, cum ibi saepe contra Geminiani doctrinam , quae nobis
nota est ex Charisio, pugnet.

 

