Vita scriptoris·

Her-mannus Ferdinandus Kummrow natus sum in vico Zwilipp‚ prope colbergam sito, a. d.
XIII Cal. Octob. a. 1855 patre Christiano et Sophia matre, quibus parentibus superstitibus valde
gaudeo. fidei addictus sum evangelicae. litterarum primordiis in ludo litterario Zwilippensi
imbutus a. 1868 receptus sum in sextam classem gymnasii Colbergensi8‚ quod tum P. Schmie-
d eri auspiciis florebat, cuius viri eruditio egregia praecipue iniecit mihi amorem litterarum
graecarum. tempore paschali a. 1876 maturitatis testimonio instructus Tubingam me contuli,
ut studiis me darem philologieis. ibi per unum semestre scholis interfui virorum cll. Teuffelii‚
Schwabii, Koestlini ‚ Kugleri. deinde universitatem Gryphiswaldensem adii ibique scholas fre-
quentavi virorum ill. Hoeferi‚ Kiesslingii‚ Luetiohanni‚ Preuneri, Reifferscheidii‚ Schuppii, Suse-
munii, Vogtii, de Wilamowitzii. seminarii philologici moderantibus Kiesslingio et Wilamowitzio
sodalis fui extraordinarius tria semestria, item tria ordinarius, praeterea exercitationibus interesse
mihi licuit metricis a Wilamowitzio‚ aristotelicis a Susemihlio‚ archaeologicis a Preunero, gram-
maticis a Luetiohann0‚ philosophicis a SchuppiO, germanisticis a Reifferscheidio et Vogtio
institutis.

Omnibus quos nominavi viris doctissimis, imprimis vero Kiesslingio et de Wilamo-
witzio gratias ago semperque habebo quam maximas.

 

