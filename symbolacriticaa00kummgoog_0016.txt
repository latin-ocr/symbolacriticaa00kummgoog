...3-

Hae sunt reliquiae, quae Scauri nomine adscripto apud posteriores grammaticos nobis
servatae sunt. non spernendum accederet auctarium , si comprobari posset, quod suspicatur
Keilius Gr. lat. VII, 319 Audacis ‘de Scauri et Palladii libris excerpta’ magnam partem ex Te-
rentii Scauri arte originem ducere. qua de re ego quidem valde dubito. nam primum quidem quod
tribus locis apud Audacem vestigia Scauri doctrinae inveniuntur, p. 320, 5 ‘Ars quid est? Rei
cuiusque scientia ad utilitatem delectationemque tendentis usu vel ratione comprehensa’ (cf.
frg. 12), p. 321 , 14: ‘Elementum quid est? Unius cuiusque rei initium, a quo sumitur incre·
mentum et in quod resolvitur' (cf. fr. 13), p. 324, 8: ‘Oratio quid est? Sermo contextus . . . .
Unde dicta oratio? Quasi oris ratio, cui accidit clausula’ (cf. fr. 14): hinc nequaquam sequitur
Scaurum fuisse Audacis auctorem. immo vero ultimo loco plane demonstratur Scaurum non
fuisse auctorem AudaciS. examines enim, quaeso, haec:

Audax p. 324, 8: ‘Oratio quid est? Sermo contextus ad clausulam tendens per argu·
menta narrationis. Unde dicta oratio? Quasi oris ratio cui accidit clausula. Clausala quid
est? Compositio verborum plausibili structura ad exitum terminata? Victorin. Gr. lat. VI
p. 192, 2: ‘Oratio quid est? Contextus sermo ad clausulam tendens. Unde dicta oratio? Quasi
oris ratio. — Clausula quid est? Compositio verborum plausibilis structurae exitu terminata?
Diomed. p. 300, 19 (duabus orationis definitionibus prolatis pergit): ‘Scaurus sic: oratio est
ore missa et per dictiones ordinata pronuntiatio. oratio autem videtur dicta quasi oris ratio
vel a Graeca origine' . tum sequitur nulla coniunctione interposita definitio (= Aud. et Vict.)
quarta: ‘Oratio est sermo contextus ad clausulam tendenS. clausula est compositio verborum
plausibilis structurae exitu terminata?

Vides igitur Audacis et Victorini definitiones non tam Scauro quam illi grammatico de·
beri, cuius definitionem Diomedes quarto posuit loco; Diomedem vero etiam hanc quartam de·
finitionem ex Scauri ‘arte’ sumpsisse, id quod Keilius l. l. videtur putare, a verisimili prorsus
abhorret. adde quod Victorinus et Audax cum Diomede permultis locis, quibus Scaurus non
commemoratur, consentiunt, dissentiunt plerumque, ubi Scaurus auctor nominatur.

Quae cum ita sint, nulla est causa, cur Keilii sententia probata eonsensum, quem inter
Diomedem, Audacem, Victorinum invenimus», ad Scauri artem grammaticam, communem quasi
fontem, referendum esse putemus. quod vero Audax se Scauri et Palladii libros excerpsisse
inscriptione libri testatur, hoc nullius est momenti. nam sicut Keilius Gr. lat. VII, 319 Palladii
nomine instituta artium Probi significari probabiliter conicit, Scauri quoque nomine non con·

fidere iam per se aequum est ² ¹). sed longe ampliora Scauri ‘artis’ supplementa ex largis copiis
artigraphorum eruenda esse et erui posse infra explicabimus. ἡ

----———-—--

 

12) adde, quod grammaticorum nomina apud posteriores interdum permutata esse constat, ut

Probus nominatur pro Diomede, pro charisio cominianus. cf. Steup ‘de Probis grammaticis’ p. 177 sqq.
et Hagen Anecdot. Helvet. p. CLV et CLXII.

 

