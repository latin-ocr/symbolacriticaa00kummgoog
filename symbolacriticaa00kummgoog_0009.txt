Gap. 1.

Q. Terentium Scaurum ¹), Hadriani temporibus grammaticum vel nobilissimum (Gell.
Noct. att. XI, 15, 3) ²) et ipsius Hadriani grammaticum (Iul. Capitol. in Vero 2, 5), qui com-
mentarios in Plautum (cf. Ritschelii Parerg. 374 sqq.), in Vergilium (cf. Ribbeck. proll. in Verg.
171 sq.), in Horatii libros decem ³) composuit scripsitque de Caesellii erroribus, de orthographia.
(Gr. lat. VII, p. 11 sqq.)‚qde litteris novis (Gr. lat. l. l. 33, 11), etiam artem grammaticam
composuisse docent cum frustula apud Diomedem et Sergium (explanat. in Donati art.) servata,
quae ex nullo alio libro nisi ex ‘arte' fluxisse possunt, tum constat diserto Iulii Romani testi-

monio apud charisium p. 131, 1: ‘Scaurus in arte grammatic a’ et p. 136, 16: ‘inquit Scaurus
artis grammaticae libris’.

1) de Scauro nuper breviter disputavit Keil Gr. lat. VII, p. 7 sq.
2) Scaurum etiam saeculo quarto inter praeclaros grammaticos numeratum esse testatur Auso·
nius epist. (ad Ursulum grammat.) 18, 25:
Ursule collega nobilis Harmonio,
Harmonio, quem Claranus, quem Scaurus et Asper,
Quem sibi conferret Varro priorque Crates.
⁰f: et Auson. praef. ad Syagr. v. 18:
et nomen grammatici merui,
Non tam grande quidem, quo gloria nostra subiret
Aemilium (sc. Asprum) aut Scaurum Berytiumque Probum.
3) cf. Zangemeister ‘De Horatii vocibus sing? p. 40—-42, qui adstipulante Birtio ‘De halieuticis
Ovidio poetae falso adscriptis' (p. 199 sq.) p. 42 recte statuit Scaurum non artem poeticam scripsisse,
‘sed in Horatii poemata omnia ita commentatum esse, ut singulis Horatii libris singulos commentarii
libros tribueret. etenim si duo sermonum libros, singularem epodon, quattuor carminum, duo epistu-
larum et singularem de arte poetica conputaveris, decem commentariorum in Horatium libros efficies;
ac proinde decimus liber ad artem poeticam pertinebat, quam prioribus temporis non, ut postea, pone
carminum libros ante epodos aut post carmen saeculare ante sermones et epistulas (v. Bentl.⁸ praef.
XVIII sq.) collocatam fuisse, sed post epistulas consentaneum est.’

1

